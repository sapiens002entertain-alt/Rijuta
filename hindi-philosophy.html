<h2>गहन दार्शनिक कविताएँ</h2>

<h3>एकत्व</h3>
<p>
सृष्टि के हर भाग में, जीवित हूँ मैं, </p>
<p>और मुझ में तथाकथित, हर जीव,</p>
<p>आप में मैं, मुझ में आप,</p>
<p>हम सब एक हैं!</p>
<p>इस ब्रह्मांड का अंश,</p>
<p>या खुद ब्रह्मांड!</p>
<p>सब रचित हुए एक समान </p>
<p>ना कोई न्यूनता </p>
<p>ना कोई विशिष्टता </p>
<p>अंतर मात्र चेतना है!</p>
<p>परिणाम आया दंभ!</p>
<p>स्वयं को भांप लेना </p>
<p>कि मैं कौन हूँ, यही अध्यात्म है! </p>
<p>मंदिर की प्रार्थना भी </p>
<p>रिक्त हो सकती है, पर विवेचन नहीं! </p>
<p>शरीर साधारण है, पर अंधा करने हेतु </p>
<p>प्रपंच रचे जाते हैं, कभी पूर्वाग्रह </p>
<p>तो कभी मन की सुविधा के लिए,</p>
<p>कहीं सोचना ना पड़ जाये! </p>
<p>जीवन इस मृदा में है, वायु में है, </p>
<p>सचेत स्वयं को बता कर,</p>
<p>वे दूषित इन्हें करते हैं!</p>
<p>यथा शरीर विरुद्धता में भी</p>
<p>खुद को जीवित रखता है, </p>
<p>वैसे वे भले ही स्वयं को नष्ट करें,</p>
<p>चूँकि वे और मैं एक हैं, </p>
<p>ये चेतना विकीर्ण होगी, </p>
<p>खोलने कुछ आँखों को!</p>
<p>या वो नहीं तो भी उचित, </p>
<p>कुछ विकास तो होगा</p>
<p>खुद चेतना का भी !</p>
  
<p>~ 1st jan, 2026
</p>
